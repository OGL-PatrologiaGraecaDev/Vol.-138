
185 APPEND AD SEO. x. -—AUCTORES ANNI lNCERTl. ω
0 pater, o custos, ubi nunc tua sollicitudo,
Quam debes ovibus quas commisit tibi Christus?
De grege quem servas perit ecce doloribus una,
Ni modo subvenias, morior tua, pastor, ovilla.
Si morior, qualem pro me reddes rationem
Ante Dei vultum cum nil laxabit inultum?
Hos pater ad ﬂetus pietatis viscere motus,
Excepit tandem truculentum nescius hostem.
Pestis ut intravit prunis calefacta resedit,
Dilalans crimen ﬂavum mentita colorem,
Denudat pectus, si possit ﬂectere sensus.
Candidior renitet, gestus et ludicra miscet,
Tela sacerdoti verbis jacit illecebrosis.
Omnia molitur, nec cor regale feritur;
Stat vehemens adamas nuha penetrabilis arte,
Nec petra mollescit qua: Christo prorsus adhaesit.
Angelicis armis siquidem munitus ab astris,
Signa crucis vibrat, quo pilo fortiter acta
Diﬂ‘ugiendo vagas evanuit umbra per auras;
Fetida per totam linquens vestigia cellam.
Ille Dei natus, quem Virginis edidit alvus,
Semper Romanum tanta fecit indole clarum.
Ut nequeat labi nulloque modo violari.
Cursus horarum Phoebo peragente suarum
Venerat ad metas jam sancti praesulis tetas,
Christi splendifera quas noverat indice dextra,
Ut mercede bona gauderetvesperis hora,
Mystica cultorem habuit quem vinea fortem,
Non torpore pigrum, nec ab aestu desidiosum,
Quem pudor angelicus decor extulit integritatis
Ut vas munditiae templum ﬂeret deitatis.
Hac etenim virtute refulsit ab indole prima
Qua domuit carnem qua: luxu vergit ad ima,
Ut manibus puris et mundo corde beatum
Semper adorandum libaret dulciter Agnum.
Unde polo gaudens, et tali cyclade plaudens,
Cantat dulcisonus pro virginitate melodus.
Peste philargyriaa caruit rivus pietatis,
Cressus debilium, manus aurea, cultor egentem,
Quidquid erat census inopum dispersit ad usus,
Liber ut exiret sine labe beatus obiret.
Cumque suprema dies sibi jam vicinior esset,
Et fragiles artus febris diuturna teneret, ’
Plebibus accitis, et in unum rite coactis,
Ecclesiae famulis profert monitoria pacis :
En, ait, a Christo, cui supplex corde benigno
Hactenus obsequium, pro posse dedi famulatum,
Invitatus eo, communi sorte resolvor.
Quocirca moneo quos nunc ex parte relinquo.
Ut maneat vobis pax et concordia morum,
Quae fidei signum, fons est et origo bonorum.
Juncta sibi teneat dilectio corda dualis,
Qua veluti geminis ad caelum tenditur alis.
